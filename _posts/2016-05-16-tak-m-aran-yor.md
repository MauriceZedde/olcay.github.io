---
author: Olcay Bayram
layout: post
categories: Yazılım
published: true
title: Takım Aranıyor
subtitle: İş İlanı
image: /img/team_members.png
tags: 
  - byot
  - job
  - iş
  - ilan
  - mobil
---
Sanal ödeme noktası üreticisi [Stripe](https://stripe.com/), geçtiğimiz ayın sonlarında blogu üzerinden [yeni bir pozisyonun tanıtımı](https://stripe.com/blog/bring-your-own-team)nı yaptı. Kısaca **BYOT** olarak tanımlanan bu pozisyonun açılımı her şeyi açıklıyor; Bring Your Own Team (Kendi Takımını Getir).

Yatırımcılar, tek başına çalışanlardansa takım olarak çalışanlara daha fazla destek vermektedir. Bunun sebebi tanıdığımız, çalışmasını bildiğimiz ve güvendiğimiz insanlarla çalışarak çıkardığımız işlerin daha başarılı ve kaliteli olmasıdır. Stripe firması bunu fark etmiş ve takımların (2 ile 5 kişi arasında olmalı) başvurabildiği, takım olarak değerlendirildikleri, birlikte sınava sokuldukları hatta teklif zamanı geldiğinde takımın tüm üyelerine ve aynı anda teklif yapacakları bir pozisyon oluşturmuşlar.

<!--more-->

Deneysel başlayan bu çalışmanın zamanla şekilleneceği bilgisini verirken, iddialı bir cümleyle yazıyı tamamlamışlar: Endüstri her zaman atomları istihdam etmeye odaklandı, biz molekülleri denemek istiyoruz.

Bunun üzerine, [Yahoo](https://www.yahoo.com/)'nun 2005 yılında satın aldığı fotoğraf paylaşım sitesi [Flickr](https://www.flickr.com/) geçen hafta Stripe'ın fikrini beğendiklerini ve uygulamak istediklerini [programcılar için hazırladıkları blog](http://code.flickr.net/2016/05/11/we-want-you-and-your-teammates/)tan duyurdular. Özellikle mobile developer arkadaşları takımlarıyla birlikte çağırıyorlar.